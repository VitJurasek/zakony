### Zákon č. 40/2009 Sb.
## Zákon trestní zákoník

### (…)
HLAVA II
#### TRESTNÉ ČINY PROTI SVOBODĚ A PRÁVŮM NA OCHRANU OSOBNOSTI, SOUKROMÍ A LISTOVNÍHO TAJEMSTVÍ
### (…)
## Díl 2
### Trestné činy proti právům na ochranu osobnosti, soukromí a listovního tajemství
## § 180
### Neoprávněné nakládání s osobními údaji
<br>(1) Kdo, byť i z nedbalosti, neoprávněně zveřejní, sdělí, zpřístupní, jinak zpracovává nebo si přisvojí osobní údaje, které byly o jiném shromážděné v souvislosti s výkonem veřejné moci, a způsobí tím vážnou újmu na právech nebo oprávněných zájmech osoby, jíž se osobní údaje týkají, bude potrestán odnětím svobody až na tři léta nebo zákazem činnosti.
<br>(2) Stejně bude potrestán, kdo, byť i z nedbalosti, poruší státem uloženou nebo uznanou povinnost mlčenlivosti tím, že neoprávněně zveřejní, sdělí nebo zpřístupní třetí osobě osobní údaje získané v souvislosti s výkonem svého povolání, zaměstnání nebo funkce, a způsobí tím vážnou újmu na právech nebo oprávněných zájmech osoby, jíž se osobní údaje týkají.
<br>(3) Odnětím svobody na jeden rok až pět let, peněžitým trestem nebo zákazem činnosti bude pachatel potrestán,
<br>a) spáchá-li čin uvedený v odstavci 1 nebo 2 jako člen organizované skupiny,
<br>b) spáchá-li takový čin tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem,
<br>c) způsobí-li takovým činem značnou škodu, nebo
<br>d) spáchá-li takový čin v úmyslu získat pro sebe nebo pro jiného značný prospěch.
<br>(4) Odnětím svobody na tři léta až osm let bude pachatel potrestán,
<br>a) způsobí-li činem uvedeným v odstavci 1 nebo 2 škodu velkého rozsahu, nebo
<br>b) spáchá-li takový čin v úmyslu získat pro sebe nebo pro jiného prospěch velkého rozsahu.
## § 181
### Poškození cizích práv
<br>(1) Kdo jinému způsobí vážnou újmu na právech tím, že
<br>a) uvede někoho v omyl, nebo
<br>b) využije něčího omylu,
<br>bude potrestán odnětím svobody až na dvě léta nebo zákazem činnosti.
<br>(2)Odnětím svobody až na tři léta bude pachatel potrestán,
<br>a) způsobí-li činem uvedeným v odstavci 1 jinému značnou újmu na právech,
<br>b) získá-li takovým činem pro sebe nebo pro jiného značný prospěch, nebo
<br>c) vydává-li se při takovém činu za úřední osobu.
<br>(3) Odnětím svobody na šest měsíců až pět let bude pachatel potrestán,
<br>a) způsobí-li činem uvedeným v odstavci 1 jinému újmu na právech velkého rozsahu, nebo
<br>b) získá-li takovým činem pro sebe nebo pro jiného prospěch velkého rozsahu.
## § 182
### Porušení tajemství dopravovaných zpráv
<br>(1) Kdo úmyslně poruší tajemství
<br>a) uzavřeného listu nebo jiné písemnosti při poskytování poštovní služby nebo přepravované jinou dopravní službou nebo dopravním zařízením,
<br>b) datové, textové, hlasové, zvukové či obrazové zprávy posílané prostřednictvím sítě elektronických komunikací a přiřaditelné k identifikovanému účastníku nebo uživateli, který zprávu přijímá, nebo
<br>c) neveřejného přenosu počítačových dat do počítačového systému, z něj nebo v jeho rámci, včetně elektromagnetického vyzařování z počítačového systému, přenášejícího taková počítačová data,
bude potrestán odnětím svobody až na dvě léta nebo zákazem činnosti.
<br>(2) Stejně bude potrestán, kdo v úmyslu způsobit jinému škodu nebo opatřit sobě nebo jinému neoprávněný prospěch
<br>a) prozradí tajemství, o němž se dozvěděl z písemnosti, telegramu, telefonního hovoru nebo přenosu prostřednictvím sítě elektronických komunikací, který nebyl určen jemu, nebo
<br>b) takového tajemství využije.
<br>(3) Odnětím svobody na šest měsíců až tři léta nebo zákazem činnosti bude pachatel potrestán,
<br>a) spáchá-li čin uvedený v odstavci 1 nebo 2 jako člen organizované skupiny,
<br>b) spáchá-li takový čin ze zavrženíhodné pohnutky,
<br>c) způsobí-li takovým činem značnou škodu, nebo
<br>d) spáchá-li takový čin v úmyslu získat pro sebe nebo pro jiného značný prospěch.
<br>(4) Odnětím svobody na jeden rok až pět let nebo peněžitým trestem bude pachatel potrestán,
<br>a) spáchá-li čin uvedený v odstavci 1 nebo 2 jako úřední osoba,
<br>b) způsobí-li takovým činem škodu velkého rozsahu, nebo
<br>c) spáchá-li takový čin v úmyslu získat pro sebe nebo pro jiného prospěch velkého rozsahu.
<br>(5) Zaměstnanec provozovatele poštovních služeb, telekomunikační služby nebo počítačového systému anebo kdokoli jiný vykonávající komunikační činnosti, který
<br>a) spáchá čin uvedený v odstavci 1 nebo 2,
<br>b) jinému úmyslně umožní spáchat takový čin, nebo
<br>c) pozmění nebo potlačí písemnost obsaženou v poštovní zásilce nebo dopravovanou dopravním zařízením anebo zprávu podanou neveřejným přenosem počítačových dat, telefonicky, telegraficky nebo jiným podobným způsobem,
bude potrestán odnětím svobody na jeden rok až pět let, peněžitým trestem nebo zákazem činnosti.
<br>(6) Odnětím svobody na tři léta až deset let bude pachatel potrestán,
<br>a) způsobí-li činem uvedeným v odstavci 5 škodu velkého rozsahu, nebo
<br>b) spáchá-li takový čin v úmyslu získat pro sebe nebo pro jiného prospěch velkého rozsahu.
## § 183
### Porušení tajemství listin a jiných dokumentů uchovávaných v soukromí
<br>(1) Kdo neoprávněně poruší tajemství listiny nebo jiné písemnosti, fotografie, filmu nebo jiného záznamu, počítačových dat anebo jiného dokumentu uchovávaného v soukromí jiného tím, že je zveřejní, zpřístupní třetí osobě nebo je jiným způsobem použije, bude potrestán odnětím svobody až na jeden rok, zákazem činnosti nebo propadnutím věci.
<br>(2) Odnětím svobody až na dvě léta, zákazem činnosti nebo propadnutím věci bude pachatel potrestán, spáchá-li čin uvedený v odstavci 1 v úmyslu získat pro sebe nebo pro jiného majetkový nebo jiný prospěch, způsobit jinému škodu nebo jinou vážnou újmu, anebo ohrozit jeho společenskou vážnost.
<br>(3) Odnětím svobody na šest měsíců až pět let nebo peněžitým trestem bude pachatel potrestán,
<br>a) spáchá-li čin uvedený v odstavci 1 jako člen organizované skupiny,
<br>b) spáchá-li takový čin vůči jinému pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,
<br>c) způsobí-li takovým činem značnou škodu, nebo
<br>d) spáchá-li takový čin v úmyslu získat pro sebe nebo pro jiného značný prospěch.
<br>(4) Odnětím svobody na dvě léta až osm let bude pachatel potrestán,
<br>a) způsobí-li činem uvedeným v odstavci 1 škodu velkého rozsahu, nebo
<br>b) spáchá-li takový čin v úmyslu získat pro sebe nebo pro jiného prospěch velkého rozsahu.
## § 184
### Pomluva
(1) Kdo o jiném sdělí nepravdivý údaj, který je způsobilý značnou měrou ohrozit jeho vážnost u spoluobčanů, zejména poškodit jej v zaměstnání, narušit jeho rodinné vztahy nebo způsobit mu jinou vážnou újmu, bude potrestán odnětím svobody až na jeden rok.
<br>(2) Odnětím svobody až na dvě léta nebo zákazem činnosti bude pachatel potrestán, spáchá-li čin uvedený v odstavci 1 tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem.
## (…)
https://www.zakonyprolidi.cz/cs/2009-40
